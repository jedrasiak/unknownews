Cześć! [wersja web]

Oj, dziś miałem ciężki początek dnia, stąd to opóźnienie w newsletterze, ale ostatecznie się udało. Siedząc od rana, zredagowałem to wydanie na podstawie zbieranych przez cały tydzień materiałów, więc już masz co czytać, a dziś to bardziej... oglądać, bo natrafiłem na zaskakująco wiele interesujących filmów.

A teraz "Pora na sponsora" - Ty także możesz zostać sponsorem lub patronem.
No Fluff Jobs to jedyny z dużych portali pracy, który ma obowiązkowe widełki płacowe. Od zawsze.

Doskonale wiemy, że podanie wynagrodzenia przez pracodawcę oszczędza czas i pomaga zorient...

A zresztą, dość tej reklamy, mieliśmy przecież oszczędzać czas.

Po prostu zajrzyj tutaj i sprawdź, czy widełki Ci pasują:

https://s.mrugalski.pl/noFluffJobs
 

Zapraszam do lektury dzisiejszego wydania.

 

◢ #unknownews ◣

**Narzędzia CLI przydatne do pracy z Claude Code (film, 10m)**  
[https://www.youtube.com/watch?v=3NzCBIcIqD0](https://www.youtube.com/watch?v=3NzCBIcIqD0)  
**INFO:** Jeśli lubisz pracować w terminalu, a jednocześnie korzystasz z aplikacji Cloud Code, to te 10 narzędzi ułatwi Ci pracę z Twoim agentem. Pokazuję narzędzie do śledzenia zmian, które Cloud Code wprowadza w plikach. Jest też osobne narzędzie do odczytywania danych w formacie Markdown w terminalu. Do tego narzędzie do benchmarków modeli i porównywania dostawców oraz kilka innych narzędzi, niekoniecznie związanych ze sztuczną inteligencją, które zdecydowanie mogą Ci się przydać. Jeśli chcesz rozbudować swój workflow, myślę, że w tym filmie znajdziesz inspirację.  

**Dlaczego hackowanie aplikacji webowych jest proste? - przegląd najnowszych podatności (film, 48m)**  
[https://www.youtube.com/watch?v=KsKe8I9yhk4](https://www.youtube.com/watch?v=KsKe8I9yhk4)  
**INFO:** Prelekcja przedstawia najbardziej zaskakujące i poważne podatności w aplikacjach webowych, które zostały wykryte w ciągu ostatniego roku. Przedstawiono zarówno klasyczne luki w aplikacjach webowych, jak i te bardziej widowiskowe, które pozwalają przejąć zdalną kontrolę nad samochodami lub dostać się do samolotu jako fałszywy pilot. Jest też trochę o podatnościach w IoT.  

**Co dzieje się z algorytmem Facebooka? - boty, AI i treści wątpliwej jakości**  
[https://pilk.website/3/facebook-is-absolutely-cooked](https://pilk.website/3/facebook-is-absolutely-cooked)  
**INFO:** Autor artykułu. Po niemal 8 latach nieużywania Facebooka postanowił się na niego zalogować i zobaczyć, jakie treści podpowie mu algorytm. Niestety, zamiast treści od znajomych i obserwowanych stron, został zalany materiałami generowanymi przez sztuczną inteligencję, postami pisanymi przez boty oraz wieloma szkodliwymi treściami. Z artykułu dowiesz się, jakiego rodzaju treści są proponowane przez Facebooka takim użytkownikom i jakie zagrożenia może to powodować. To, co opisuje autor, dotyczy nowych kont lub takich, na które bardzo dawno się nie logowano. Dlatego profil zainteresowań może dla takiego konta nie być jeszcze stworzony. Pytanie jednak, czy ten sam algorytm dotyka też aktywnych użytkowników?  

**Lista 50+ narzędzi do budowy aplikacji AI - realny stack (film, 11m)**  
[https://www.youtube.com/watch?v=RTHIc8seJCg](https://www.youtube.com/watch?v=RTHIc8seJCg)  
**INFO:** Omówienie dostępnych na rynku rozwiązań, które umożliwiają Ci budowę projektów z użyciem sztucznej inteligencji, ich hostowanie oraz integrację z innymi rozwiązaniami. Dzięki omawianemu stackowi będziesz w stanie zbudować szybkie MVP, a może i prosty SaaS. To dobry materiał dla fanów szybkiego prototypowania i dla każdego, kto chce rozbudować swoje portfolio narzędzi.  

**Agenty AI - moda, konieczność, czy początek katastrofy? (film, 1h i 22m) [autopromocja]**  
[https://www.youtube.com/watch?v=hSbkxztsunQ](https://www.youtube.com/watch?v=hSbkxztsunQ)  
**INFO:** Wiele firm decyduje się też wdrażać agentów AI wszędzie tam, gdzie to tylko możliwe. Tylko jak zapanować nad autonomią agentów? Jak minimalizować ryzyko ich błędów, np. wycieków danych czy usuwania plików? Podczas tej rozmowy poruszamy także tematy związane z sensem wdrażania takich rozwiązań oraz alternatywami, których możemy użyć. Jeśli korzystasz z LLM-ów w backendzie lub przymierzasz się do wdrażania rozwiązań agentowych w swojej firmie, to warto posłuchać.  

**Telefony, które wyprzedziły epokę - zapomniane modele (film, 14m)**  
[https://www.youtube.com/watch?v=odkBBPKWP3I](https://www.youtube.com/watch?v=odkBBPKWP3I)  
**INFO:** Zanim pojawił się iPhone, świat mobilnych technologii znał już wiele modeli, które "przesuwały granice innowacyjności". Ten film to przegląd 9 telefonów, które jako pierwsze wprowadzały funkcje takie jak przednia kamera do wideorozmów, płatności NFC (na długo przed erą Google Pay), czy tryb laptopa łudząco podobny do tego, co dziś oferuje Samsung DeX. Część tych rozwiązań jest obecnie standardem, inne uznano za pomysły wyprzedzające czas lub zbyt trudne do wdrożenia na masową skalę.  

**No Fluff Jobs - największy portal pracy w Polsce z obowiązkowymi widełkami [sponsorowane]**  
[https://s.mrugalski.pl/noFluffJobsDash](https://s.mrugalski.pl/noFluffJobsDash)  
**INFO:** Tu nie ma ogłoszeń z frazą "oferujemy atrakcyjne wynagrodzenie". Tu atrakcyjne wynagrodzenie jest podane konkretnie, w samym ogłoszeniu. Sprawdź widełki i potem wyślij CV.  

**Przestań pisać style CSS jakby to był rok 2015**  
[https://modern-css.com](https://modern-css.com)  
**INFO:** Strona gromadzi snippety kodu, które są często używane przez programistów, jednak nie wykorzystują nowoczesnych możliwości, jakie daje CSS. Z prezentowanych fragmentów kodu wybierz te, które według Ciebie wyglądają zupełnie poprawnie i nic w nich nie trzeba zmieniać, a następnie kliknij, aby zobaczyć, jak to samo można zrobić szybciej i efektywniej, z użyciem nowoczesnego CSS. W większości przypadków nie trzeba już używać haków i obejść, aby osiągnąć pewne efekty. Poza snippetami na stronie znajdziesz jeszcze artykuły i opisy zmian w CSS w kolejnych latach. Użyj górnego menu, aby się do nich dostać.  

**Historia backdoora XZ - jedno z największych zagrożeń IT w historii? (film, 53m)**  
[https://www.youtube.com/watch?v=aoag03mSuXQ](https://www.youtube.com/watch?v=aoag03mSuXQ)  
**INFO:** Film opowiada o kulisach ataku na bibliotekę XZ, który teoretycznie mógł zagrozić fundamentom światowej infrastruktury IT. Omawiane są słabości procesu rozwoju open source, techniczne szczegóły wprowadzenia backdoora ro repozytorium i to, jak blisko byliśmy globalnej katastrofy, zanim luka została wykryta. W filmie omówiono mechanizm działania tego exploita oraz to, jak społeczność Linuxa zareagowała na realne zagrożenie, które mogło dotknąć milionów serwerów, usług i urządzeń bazujących na tym systemie. Jest też sporo technicznych szczegółów.  

**Jak Mistral stał się europejskim liderem AI? (film, 14m)**  
[https://www.youtube.com/watch?v=fqYTe6GXJPc](https://www.youtube.com/watch?v=fqYTe6GXJPc)  
**INFO:** Film omawia historię powstania Mistral AI, prezentując jak trójka francuskich inżynierów stworzyła obecnie największego europejskiego konkurenta dla amerykańskich gigantów branży AI. Poznasz główne przewagi modelu Mistral nad konkurencją- otwarte wagi, możliwość hostowania lokalnego, nacisk na prywatność i zgodność z europejskimi regulacjami. Zobaczysz przykłady zastosowań Mistrala w firmach i dowiesz się, na co zwrócić uwagę przy wdrożeniach, jeśli zależy ci na kontroli nad danymi i mniejszym ryzyku prawnym niż przy rozwiązaniach zza oceanu.  

**Dzięki pracy umysłowej schudniesz? - Twój intelekt niszczy treningi ;)**  
[https://vo2maxpro.com/blog/thinking-hard-burns-no-calories-destroys-workout](https://vo2maxpro.com/blog/thinking-hard-burns-no-calories-destroys-workout)  
**INFO:** Twój mózg zużywa 20-25% energii Twojego ciała, więc logiczne może się wydawać, że jeśli wykonujesz ciężką pracę umysłową, to spalanie musi być większe. W konsekwencji Twoja masa ciała powinna spadać przez deficyt kaloryczny. Tak się jednak nie dzieje, a artykuł wyjaśnia, dlaczego. Wyjaśniona jest także kwestia tego, czym naprawdę jest "zmęczenie psychiczne" i dlaczego odczuwasz je w ciele, mimo że nie jest to zjawisko fizyczne, a bardziej neurologiczne. Jaki z tym wszystkim związek ma adenozyna? Jak wpływa na to kofeina? I co z treningami? Dlaczego Twoje głębokie myślenie może psuć efekty treningów i jak temu zaradzić? Jeśli pracujesz umysłowo, a jednocześnie chcesz zadbać o swoje ciało, warto poczytać o naukowych podstawach działania organizmu i odpowiednio zoptymalizować swoje działania.  

**AI journals i second brain w praktyce - jak to wdrożyć? (film, 1h i 13m)**  
[https://www.youtube.com/watch?v=BsrLizc-P1c](https://www.youtube.com/watch?v=BsrLizc-P1c)  
**INFO:** Koncepcja "drugiego mózgu" była dość popularna lata temu, a teraz, w epoce sztucznej inteligencji, powraca się na nowo i to ze zdwojoną siłą. Z tego filmu dowiesz się, czym jest AI Journaling, jak radzić sobie z ogromem prywatnej i biznesowej wiedzy, jak wyciągać lepsze wnioski z danych oraz jak podejmować lepsze decyzje. Ciekawe podejście do pracy z asystentami AI, nawet bardziej w swerze prywatnej (samorozwój, przemyślenia, czy wspomniany journaling) niż biznesowej czy zawodowej. W nagraniu sporo jest mowy o płatnej aplikacji do realizacji omawianych zadań, ale gdy posłuchasz i zrozumiesz koncepcje, to da się to wszystko ogarnąć w ChatGPT/Claude itp.  

**Router vs Mesh - co lepiej sprawdzi się w Twoim domu? (film, 22m)**  
[https://www.youtube.com/watch?v=c9deJqGKKmU](https://www.youtube.com/watch?v=c9deJqGKKmU)  
**INFO:** Porównanie typowego routera WiFi i systemu Mesh z perspektywy wydajności, pokrycia sygnałem oraz wygody instalacji. Film pokazuje na przykładzie urządzeń TP-Link, do jakich zastosowań sprawdza się każda z tych opcji, na co zwrócić uwagę przed zakupem oraz jak wyglądają realne testy prędkości i zasięgu. Po obejrzeniu nagrania łatwiej Ci będzie ocenić, kiedy zwykły router będzie dla Ciebie w zupełności wystarczający, a w których przypadkach lepiej jednak pokusić się o system Mesh.  

**ChatGPT Health - jak ze skutecznością tej usługi?**  
[https://medicalxpress.com/news/2026-02-chatgpt-health-independent-safety.html](https://medicalxpress.com/news/2026-02-chatgpt-health-independent-safety.html)  
**INFO:** OpenAI jakiś czas temu uruchomiło usługę ChatGPT Health, która jest dostępna wyłącznie w USA. Usługa miałą być asystentem AI wyposażonym w bardzo profesjonalną wiedzę medyczną, z możliwie ograniczonym halucynowaniem. Użytkownicy mieli wykorzystywać ją jako zamiennik porady lekarskiej, np. jeśli kogoś nie stać na lekarza albo nie ma czasu lub możliwości, aby do niego dotrzeć. Badacze postanowili przetestować tę usługę i zweryfikować, na ile porady medyczne podawane przez nowego chatbota są skuteczne, a na ile niebezpieczne. Niestety, pod względem bezpieczeństwa udzielanych porad i skuteczności wystawiania diagnoz nadal nie wygląda to zbyt dobrze. Więcej szczegółów znajdziesz w artykule.  

**Dlaczego większość '4K' w kinie i streamingu to ściema (film, 30m)**  
[https://www.youtube.com/watch?v=yN0H_WfWOp4](https://www.youtube.com/watch?v=yN0H_WfWOp4)  
**INFO:** Sporo produkcji filmowych jest reklamowanych jako dostępne w jakości 4K. Tylko że bardzo często to nie jest prawda. Niby odtwarzają się w takiej rozdzielczości, ale czy naprawdę taką rozdzielczość posiadają? Autor filmu postanowił sprawdzić, jak to się dzieje, że oglądając filmy w wysokiej jakości, czasami widzimy różnego rodzaju artefakty, a czasami przekłamania kolorów. Żeby dojść do rozwiązania tej zagadki, prześledził proces powstawania klasycznego filmu kinowego oraz zbadał wykorzystywane przy tym technologie. Ostatecznie doszedł do wniosku, że nawet stare nagrania na płytach Blu-ray odtwarzają się znacznie lepiej niż współczesne filmy z platform streamingowych, podawane nam teoretycznie w jakości 4K. Dlaczego tak jest? Tego dowiesz się z filmu.  

**Jak Google dbało o bezpieczeństwo Google Play i Androida w 2025 roku?**  
[https://security.googleblog.com/2026/02/keeping-google-play-android-app-ecosystem-safe-2025.html](https://security.googleblog.com/2026/02/keeping-google-play-android-app-ecosystem-safe-2025.html)  
**INFO:** Ilość złośliwych aplikacji na Androida zawsze była przytłaczająca. Jednak nie jest tak, że firma Google nic z tym nie robi, bo statystyki, jakie publikują na temat liczby zablokowanych kont deweloperów, aplikacji wyrzuconych ze sklepu, a nawet niedopuszczonych do niego ze względu na naruszenie polityki, są imponujące. Artykuł omawia metody, jakimi posługuje się firma, aby zdecydować, co może być potencjalnie niebezpieczne. Bazuje ona na różnego rodzaju weryfikacjach, w tym także na systemach opartych o AI. Z tekstu dowiesz się także, jakie istotne z punktu widzenia developerów zmiany nadchodzą w ekosystemie Google.  

**PromptSpy - pierwszy mobilny malware wykorzystujący rozwiązania generatywnej AI**  
[https://www.welivesecurity.com/en/eset-research/promptspy-ushers-in-era-android-threats-using-genai/](https://www.welivesecurity.com/en/eset-research/promptspy-ushers-in-era-android-threats-using-genai/)  
**INFO:** Specjaliści z firmy ESET odkryli nową odmianę mobilnego malware - mowa o PromptSpy. To prawdopodobnie pierwsze oprogramowanie na platformę Android, które wykorzystuje sztuczną inteligencję, a dokładniej mówiąc Google Gemini, do manipulowania interfejsem użytkownika. Artykuł wyjaśnia, na czym polega takie użycie sztucznej inteligencji i dlaczego tak drastycznie zwiększa to przeżywalność malware na urządzeniu. Przy okazji omówiono też główne funkcje oprogramowania, takie jak zdalny dostęp do urządzenia ofiary za pomocą protokołu VNC. Czyżby nadchodziła nowa era zagrożeń dla urządzeń mobilnych?  

**Nie odróżniamy już twarzy wygenerowanych przez AI od prawdziwych**  
[https://www.unsw.edu.au/newsroom/news/2026/02/humans-overconfident-telling-AI-faces-real-faces-people-fake](https://www.unsw.edu.au/newsroom/news/2026/02/humans-overconfident-telling-AI-faces-real-faces-people-fake)  
**INFO:** Większość ludzi jest przekonana, że bez problemu potrafi rozpoznać twarze wygenerowane przez AI. Niestety to przekonanie nie pokrywa się z rzeczywistymi wynikami testów. Przeprowadzono badanie, w którym wzięło udział 125 uczestników, a wśród nich było 36 tzw. superrozpoznawaczy twarzy (ludzie obdarzeni wysokimi zdolnościami związanymi z rozpoznwaniem twarzy). Okazuje się, że niezależnie od tego, czy badano zwykłych ludzi, czy grupę superrozpoznawaczy, to ich skuteczność w wykrywaniu twarzy generowanych przez AI nie różni się od losowego zgadywania. Przy decydowaniu, czy coś jest generowane, czy rzeczywiste, wciąż bazujemy na starych metodach, które uwzględniały błędy popełniane przez wczesne modele AI. Problem w tym, że są to już rzeczy nieaktualne, a nowe modele nie popełniają tych błędów. Więcej informacji znajdziesz w artykule.  

**Historia podboju księżyca - wyścig, misje i przyszłość eksploracji (film, 52m)**  
[https://www.youtube.com/watch?v=G7xbTgN4zeQ](https://www.youtube.com/watch?v=G7xbTgN4zeQ)  
**INFO:** Na podstawie klikalności w linki wiem, jak wiele osób czytających ten newsletter interesuje się tematyką "kosmiczną", dlatego wrzucam tutaj film przedstawiający kompletną historię eksploracji Księżyca: od pierwszych prób opuszczenia ziemskiej atmosfery, przez omówienie kulis amerykańsko-radzieckiego wyścigu w kosmosie, aż po kluczowe misje Apollo i rozważania na temat przyszłych badań tego satelity. Wrzucam jako ciekawostkę.  

**Statystyki dysków Backblaze za 2025 rok - które modele są najtrwalsze?**  
[https://www.backblaze.com/blog/backblaze-drive-stats-for-2025/](https://www.backblaze.com/blog/backblaze-drive-stats-for-2025/)  
**INFO:** Firma Backblaze zajmuje się szeroko pojętym przechowywaniem danych i obsługą backupów, a co za tym idzie, wykorzystuje ona na co dzień niesamowite ilości dysków twardych. Oczywiście wiele z tych dysków się psuje. Pytanie brzmi: które z nich psują się najczęściej? Które wytrzymują najdłużej? Którym markom można zaufać? Jeśli rozglądasz się np. za dyskami twardymi do swojego komputera czy urządzenia typu NAS, to myślę, że takie podsumowanie roku od Backblaze może być dla Ciebie użyteczne. Warto rzucić okiem.  

**OpenDataLoader PDF - szybka konwersja PDF na Markdown/JSON**  
[https://github.com/opendataloader-project/opendataloader-pdf](https://github.com/opendataloader-project/opendataloader-pdf)  
**INFO:** Jeśli pracujesz z modelami językowymi, to dane w formacie Markdown są prawdopodobnie tym, czego oczekujesz. Tymczasem od klienta dostajesz pliki PDF. Można je przekonwertować, pytanie tylko: jak, gdzie i za ile? To narzędzie pozwala na konwersję na lokalnym komputerze, bez konieczności używania GPU i to z ogromną szybkością. Twórcy chwalą się, że jesteś w stanie przerobić nawet 100 stron PDF-a w sekundę. Oczywiście możesz używać tego rozwiązania nie tylko w połączeniu z modelami językowymi. Może po prostu potrzebujesz płaskich plików tekstowych do swojego projektu?  

**Graffite, Paragon i niebezpieczna rzeczywistość rynku spyware (film, 24m)**  
[https://www.youtube.com/watch?v=U4NNKptPJ8I](https://www.youtube.com/watch?v=U4NNKptPJ8I)  
**INFO:** Kilka dni temu sieć obiegło niewinnie wyglądające zdjęcie przedstawiające dwie panie, a za nimi panel sterowania od oprogramowania szpiegowskiego. Jak to zwykle bywa w takich sytuacjach, oprogramowanie jest autorstwa pewnej izraelskiej firmy. Film omawia mechanizm infekcji tym softem, skalę inwigilacji, przypadki ataków z użyciem tego oprogramowania oraz kulisy biznesowe i polityczne tego typu produktów. Dobre jest to, że autor wyjaśnia, o co chodzi z tym mitycznym "przełamywaniem Signala" o którym ciągle się mówi. Jeśli interesuje Cię tematyka spyware i cybersecurity i to nie tylko od strony technologicznej, ale też geopolitycznej, to warto rzucić okiem.  

**Czyżby Anthropic właśnie zburzył rynek COBOL-a i zadał cios dla IBM?**  
[https://claude.com/blog/how-ai-helps-break-cost-barrier-cobol-modernization](https://claude.com/blog/how-ai-helps-break-cost-barrier-cobol-modernization)  
**INFO:** W branży IT istnieje żart, że jeśli kiedykolwiek zobaczysz ogłoszenie o pracę dla programisty Cobola, to znaczy, że ktoś umarł - coś w tym jest, ponieważ programistów tego języka nie ma zbyt wielu, a techologia ta jest szeroko używana w sektorach bankowych, finansowych i analitycznych, a programistów znających język jest niewielu. I tutaj pojawia się Anthropic, który nauczył swoje modele AI programowania w Cobolu na bardzo wysokim poziomie, a także przepisywania kodu Cobola na inne technologie. Co to wszystko ma wspólnego z IBM-em? Ano to, że jest to firma, która zarabia ogromne pieniądze na utrzymywaniu i modernizacji starych systemów bankowych i administracyjnych, opartych właśnie na Cobolu. Może się okazać, że dzięki sztucznej inteligencji, COBOL zniknie z rynku. Rzuć okiem na cenę akcji IBM, bo aktualnie mają promocję.  

**AsteroidOS - system operacyjny dla smartwatchy dbający o Twoją prywatność**  
[https://asteroidos.org/](https://asteroidos.org/)  
**INFO:** Jeśli masz smartwatcha, to sporo danych na Twój temat leci chmury producenta. Tam są one przetwarzane, a Ty w aplikacji widzisz statystyki snu, kroków, kalorii itp. Ten alternatywny system operacyjny bazuje na Linuksie, a jego celem jest sprawienie, aby smartwatch dbał o Twoją prywatność. Wszystkie dane należą do Ciebie i to Ty masz nad nimi pełną kontrolę. Twórcy mówią, że oprogramowanie gwarantuje do 48 godzin pełnej autonomii, co w praktyce oznacza, że raz na dwa dni trzeba uruchomić synchronizację danych z telefonem/komputerem. System ma wbudowany kalendarz, budzik, kalkulator, sterownik muzyki i kilka innych aplikacji związanych ze sportem. Jeśli jesteś fanem skrajnej prywatności, a jednocześnie masz urządzenie z listy obsługiwanego sprzętu, to warto rzucić na to okiem.  

**Google chce "zamknąć" Androida - co to oznacza dla open source&rsquo;u, użytkowników i deweloperów?**  
[https://keepandroidopen.org/pl/](https://keepandroidopen.org/pl/)  
**INFO:** Zbliżają się ogromne zmiany w ekosystemie Androida dla deweloperów. Od września 2026 wszystkie aplikacje będą musiały być rejestrowane w Google, co oznacza, że tworzenie aplikacji na ten system bez umieszczania ich w sklepie i bez akceptacji warunków firmy Google może być niemożliwe. Dodatkowo trzeba będzie przejść weryfikację jako deweloper poprzez przedstawienie dokumentu tożsamości. To może mocno namieszać w świecie Androida. Więcej informacji na temat konsekwencji i tego, co można z tym zrobić, znajdziesz na podlinkowanej stronie.  

**Wyrównywanie logotypów w różnych rozmiarach**  
[https://www.sanity.io/blog/the-logo-soup-problem](https://www.sanity.io/blog/the-logo-soup-problem)  
**INFO:** Czasami na stronie trzeba zaprezentować wiele logotypów, np. w sekcji "Nasi partnerzy", "Nasi klienci" albo "Firmy, z którymi współpracujemy". Problem w tym, że te logotypy mogą mieć różne rozmiary i kształty: jedne są prostokątne, inne kwadratowe. W efekcie robi się z tego taka wielka "zupa logotypów". Jak to ogarnąć? Istnieje pewien sposób na proporcjonalne skalowanie logotypów, dzięki któremu będą one wyglądać na Twojej stronie naprawdę estetycznie. W artykule znajdziesz nawet gotową bibliotekę React, która realizuje to zadanie.  

**Docker, Podman, Containerd - kompleksowy przewodnik po środowiskach uruchomieniowych kontenerów**  
[https://www.freecodecamp.org/news/how-to-use-different-container-runtimes-docker-podman-and-containerd-explained/](https://www.freecodecamp.org/news/how-to-use-different-container-runtimes-docker-podman-and-containerd-explained/)  
**INFO:** Gdy mówimy o kontenerach, najczęściej w głowie pojawia się nazwa "Docker", ale na Dockerze świat konteneryzacji się nie kończy. Artykuł omawia pracę z różnymi środowiskami uruchomieniowymi dla kontenerów. Poznasz nie tylko teoretyczne podstawy, ale przede wszystkim dowiesz się, jak używać tych narzędzi w praktycznych zastosowaniach. Artykuł zawiera sporo przykładów i gotowego kodu.  

**Jak bezpiecznie przekazywać sekrety w powłoce systemowej?**  
[https://nfsec.pl/security/6702](https://nfsec.pl/security/6702)  
**INFO:** Artykuł wyjaśnia, jak bezpiecznie przekazywać wrażliwe dane - takie jak klucze API czy hasła - do poleceń w powłoce systemowej, minimalizując ryzyko ich wycieku. Bezpośrednie wpisywanie sekretów (np. jako parametrów) jest niebezpieczne. Dlatego autor przedstawia metody ochrony przed ich ujawnieniem, np. w historii poleceń czy na liście procesów. Coś dla fanów zarówno Linuxa, jak i cyberbezpieczeństwa.  

**RapidForge - serwer do błyskawicznego tworzenia wewnętrznych narzędzi i automatyzacji**  
[https://rapidforge.io/](https://rapidforge.io/)  
**INFO:** To narzędzie pozwala Ci zmienić dowolny plik wykonywalny w backend do webhooka. Wystarczy uruchomić prostą binarkę, a następnie wygenerowany zostanie adres URL, który uruchamia Twoją lokalną aplikację, przekazując do niej parametry i zmienne środowiskowe, jakie dostał w webhook. Oczywiście, aby to działało na serwerze, musisz mieć uruchomioną aplikację do obsługi tych webhooków. Można to uruchomić np. w Dockerze.  

**Gwtar - innowacyjna metoda archiwizowania stron WWW?**  
[https://gwern.net/gwtar](https://gwern.net/gwtar)  
**INFO:** Wiele organizacji zajmuje się archiwizowaniem zasobów Internetu. Problemem zawsze było to, że strona internetowa składa się z kilku, kilkunastu, a nawet kilkudziesięciu plików. Ideałem byłoby, aby dało się taką stronę zarchiwizować w pojedynczym pliku HTML. Jednak żaden z istniejących formatów archiwizacji stron nie jest jednocześnie statyczny, wydajny i jednoplikowy. Każdy ma jakieś wady. Artykuł omawia, jak działają pozostałe formaty i jak działa "gwtar". Wyjaśniono, co chcą osiągnąć twórcy tego formatu i jakie innowacyjne metody zastosowali, aby archiwizacja całych stron do jednego pliku HTML była możliwa. Trzeba przyznać, że to bardzo sprytne rozwiązanie.  

**Yep Anywhere - zarządzaj agentami Claude Code i Codex z dowolnego miejsca**  
[https://yepanywhere.com/](https://yepanywhere.com/)  
**INFO:** Jeśli chcesz monitorować i kontrolować swoje agenty AI bez konieczności ciągłego siedzenia przed monitorem, to jest to aplikacja, której szukasz. Aktualnie jest ona kompatybilna tylko z Cloud Code i Codex. Odpalasz agenta AI na swoim komputerze bądź serwerze, a następnie możesz go kontrolować z dowolnego urządzenia, które posiada interfejs webowy. Wiem, że Anthropic wczoraj wprowadził opcję zdalnego sterowania w Cloud Code, ale to jest rozwiązanie alternatywne, wspierające także technologię od OpenAI.  

**Kolekcja serwerów MCP umożliwiających interakcję AI z lokalnymi i zdalnymi zasobami**  
[https://github.com/punkpeye/awesome-mcp-servers](https://github.com/punkpeye/awesome-mcp-servers)  
**INFO:** Obszerne repozytorium serwerów implementujących Model Context Protocol, dzięki którym AI może bezpiecznie korzystać ze zintegrowanych usług i zasobów, takich jak bazy danych, systemy plików, API, przeglądarki czy narzędzia CLI. Lista zawiera zarówno implementacje produkcyjne, jak i eksperymentalne, z podziałem na zastosowania i technologie (np. Python, Rust, Java). Znajdziesz tu także frameworki, tutoriale i linki do społeczności MCP (Discord, Reddit).  

**Claude Code officialnie na telefonie - zdalna kontrola (film, 8m)**  
[https://www.youtube.com/watch?v=ocQ7ZKhHU5Q](https://www.youtube.com/watch?v=ocQ7ZKhHU5Q)  
**INFO:** Nowa funkcja Remote Control w Claude Code pozwala na uruchomienie sesji kodowania na laptopie i przejęcie jej z dowolnego innego urządzenia (np. smartfona), bez konieczności korzystania z VPN czy pośredników. Film pokazuje, jak wygląda korzystanie z tej funkcji i czym różni się ona od innych, istniejących już od pewnego czasu, nieoficjalnych rozwiązań, które dostarczały użytkownikom bardzo podobne funkcje. W chwili, gdy piszę te słowa, funkcja zdalnego sterowania jest dostępna tylko dla posiadaczy pakietu Claude MAX, ale docelowo ma się to zmienić.  

**Narzędzia AI a wrażliwe dane w Twoim repozytorium - niebezpieczeństwa, o których nie myślimy**  
[https://encore.dev/blog/keeping-secrets-from-ai](https://encore.dev/blog/keeping-secrets-from-ai)  
**INFO:** Nie ma znaczenia, z jakiego narzędzia bazującego na sztucznej inteligencji korzystasz. I tak ma ono dostęp do źródeł Twojej aplikacji, w tym np. do kluczy API, danych dostępowych do baz danych czy konfiguracji infrastruktury. Oczywiście możesz dorzucić te dane do pliku .gitignore, .cursorignore, .cloudignore i wszystkich innych plików "ignore". Jednak dokumentacja tych narzędzi podaje, że agenci "starają się" omijać te dane, ale nie zawsze im to wychodzi. Może się zdarzyć, że Twoje dane przypadkiem polecą gdzieś do dostawcy LLM-a. Jeśli dane uwierzytelniające, które są w Twoim kodzie, dają dostęp do systemu z danymi osobowymi, to mamy już poważne naruszenie GDPR/RODO, lub SOC 2. Architektura Twojego backendu powinna determinować, co narzędzia AI mogą odczytać z kodu, a nie ustawienia tych narzędzi. Więcej szczegółów w artykule.  

**Czy światłowód zastąpi pamięć RAM? - innowacyjne rozwiązanie**  
[https://www.komputerswiat.pl/komputery-i-laptopy/podzespoly/john-carmack-rozwiazal-problemy-z-brakami-ram-wykorzystuje-zapomniana-technologie/te7c42v](https://www.komputerswiat.pl/komputery-i-laptopy/podzespoly/john-carmack-rozwiazal-problemy-z-brakami-ram-wykorzystuje-zapomniana-technologie/te7c42v)  
**INFO:** Ceny pamięci RAM lecą w kosmos, a to za sprawą rosnącego zapotrzebowania na nią na potrzeby sztucznej inteligencji. John Carmack, legenda branży technologicznej, zaproponował dość nietypowe rozwiązanie tego problemu. Jego koncepcja zakłada wykorzystanie zamkniętej pętli światłowodowej, w której dane krążą z ogromną prędkością. Taka ulotna pamięć mogłaby działać jak pamięć RAM. Więcej szczegółów na temat tego, jak mogłoby to działać, znajdziesz w artykule.  

**Dwa różne podejścia przyspieszające inferencję modeli LLM**  
[https://www.seangoedecke.com/fast-llm-inference/](https://www.seangoedecke.com/fast-llm-inference/)  
**INFO:** Firmy Anthropic i OpenAI wprowadziły tryby "fast mode" do swoich modeli kodujących. Rozwiązanie pierwszej firmy zwiększa prędkość inferencji o jakieś 2,5x, a to od OpenAI - aż 15x. Artykuł wyjaśnia, dlaczego pomimo tego, że dwie firmy zaimplementowały "dokładnie to samo", to jednak pod spodem jest to zupełnie inne rozwiązanie. Jak to się dzieje, że OpenAI osiągnęło taki wzrost szybkości? Artykuł zawierający sporo ciekawostek na temat tego, jak od strony backendu działają modele językowe, jaki hardware jest tam używany, z jakimi problemami muszą się mierzyć wspomniane firmy oraz jak to wszystko zostało rozwiązane.  

**mObywatel nie spełnia norm unijnych - co dalej z aplikacją?**  
[https://www.coi.gov.pl/strefa-wiedzy/wpis/jaka-przyszlosc-czeka-aplikacje-mobywatel-w-kontekscie-regulacji-eidas-2-0](https://www.coi.gov.pl/strefa-wiedzy/wpis/jaka-przyszlosc-czeka-aplikacje-mobywatel-w-kontekscie-regulacji-eidas-2-0)  
**INFO:** mObywatel nie spełnia wymagań eIDAS 2.0 i jest klasyfikowany jako środek identyfikacyjny na poziomie średnim, a Unia wymaga, aby był na poziomie wysokim, czyli aby zawierał np. certyfikat z e-dowodu. Nie oznacza to śmierci aplikacji ani konieczności jej usunięcia. Oznacza to raczej jej przebudowanie, aby dostosować się do nowych wymagań. Co nas czeka w mObywatelu 3.0 i jakie zmiany są konieczne, aby sprostać unijnym przepisom? Tego dowiesz się z artykułu.  

**Biblioteka zasobów "Awesome Claude" - zbiór narzędzi i integracji**  
[https://github.com/tonysurfly/awesome-claude](https://github.com/tonysurfly/awesome-claude)  
**INFO:** To kolekcja linków do zasobów związanych z Claude AI od Anthropic. Znajdziesz tutaj zarówno oficjalne narzędzia i dokumentację, jak i projekty stworzone przez społeczność: kursy, poradniki, rozszerzenia do IDE oraz aplikacje, które pomogą Ci w pracy.  

**==LINKI TYLKO DLA PATRONÓW==**

**Automatyczne usuwanie cenzury z modeli językowych**  
[https://uw7.org/un_107a63531a2dc/](https://uw7.org/un_107a63531a2dc/)  
**INFO:** Wiele modeli językowych ma wbudowaną cenzurę, przez co nie mogą rozmawiać na pewne wrażliwe tematy. Nie mogą pomagać Ci w generowaniu niektórych aplikacji, a może to być bardzo uciążliwe, zwłaszcza dla badaczy bezpieczeństwa i pentesterów. To narzędzie pozwala zdjąć cenzurę z lokalnych modeli językowych (nie wykorzystasz go do modeli chmurowych!). Uruchamiasz aplikację i czekasz, aż wyda serię zapytań, które zdejmują zabezpieczenia, a następnie rozmawiasz ze swoim lokalnym modelem już bez ograniczeń. Cenzura zostaje zdjęta, ale pełna inteligencja modelu jest zachowana.  

**10000+ promptów do Nano Banana Pro z podglądem obrazów**  
[https://uw7.org/un_ea9998d703c73/](https://uw7.org/un_ea9998d703c73/)  
**INFO:** Jeśli korzystasz z generatora obrazów Nano Banana, to na tej stronie znajdziesz ogromny zbiór grafik wygenerowanych z użyciem tego rozwiązania. Przy każdej grafice znajdziesz prompt odpowiedzialny za jej wygenerowanie. Dzięki temu możesz naśladować cudzy styl infografiki, notatki albo rodzaj zdjęcia, które jest generowane. Możesz używać tego repozytorium metodą kopiuj-wklej albo uczyć się, jak buduje się poprawne prompty dla Nano Banana.